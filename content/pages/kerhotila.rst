Kerhotila
#########

:date: 2015-10-07 18:01
:tags: info
:category: info
:authors: Jarkko Saltiola
:summary: Hacklab Jyväskylän kerhotilat ovat Keskikatu 18A:n pommisuojassa. Kaikille avoimet kerhoillat tiistaisin kello 18 alkaen.

Hacklab Jyväskylän kerhotilat ovat Keskikatu 18A:n pommisuojassa:

.. image:: /images/hacklabkartta.jpg
   :alt: Sijaintiohjeistus
   :align: center

Talon pihassa ei ole pysäköintitilaa Hacklabilaisille, mutta lähiseudulla on pysäköintipaikkoja. Yleensä parkkitilaa on hyvin, mutta jos Hippoksen jäähallilla on peli käynnissä niin tilaa on lähinnä Voionmaankadun pohjoispuolella:

.. image:: /images/pysakointi.png
   :target: /images/pysakointi.png
   :alt: Kartta pysäköintipaikoista
   :align: center

Sisäänkäynti on sisäpihan puolelta, oven vieressä on Hacklabin kyltti ja ovikello. Usein oikeanpuoleinen ovi on auki lukosta, ja sitä kautta pääsee hissillä kellariin.

Jos on vaikeuksia löytää paikalle, kannattaa soittaa kerhotilan puhelimeen 046 937 8420.

Kerhotilan säännöt
==================

1. Kerhotila on päihteetön ja savuton.

2. Kaikki jäsenten omat tavarat tulee merkitä nimellä, tai säilyttää nimellä merkityssä laatikossa.

3. Jäsenet saavat säilyttää omia tavaroitaan tilassa siinä määrin, ettei se haittaa tilan muuta käyttöä. Hallitus huomauttaa tarvittaessa, jos säilytetyistä tavaroista on haittaa. Mieluiten tavarat säilytetään jäsenten tavaroille varatussa hyllyssä, jos mahdollista.

4. Yhdistyksen jäsenet ja heidän tuttunsa voivat oleskella tilassa, kun avaimellinen jäsen on sen avannut ja hoitaa lukitsemisen. Kerhoiltojen ulkopuolella avainjäsenten tulee katsoa, etteivät paikallaolijat tuota vahinkoa tilalle tai tavaroille.

5. Tilan sulake on 10 ampeeria. Älä käytä esim. imuria ja kompressoria yhtäaikaa.

6. Kerhotilan äänieristys on melko hyvä, mutta vältä kovaäänistä melua yöaikaan.

7. Viimeiseksi poistuva avainjäsen:
    a) Sammuttaa valot
    b) Tarkistaa että kolvit yms. on sammutettu
    c) Huolehtii hacklabin oven ja ulko-oven lukkoon.

8. Jos tilassa tai sen varustuksessa ilmenee puutteita, viesti niistä menee varmimmin perille kun sen lähettää joko yhdistyksen tai hallituksen sähköpostilistalle.


Tilan varustus
==============

.. raw:: html

    <a href="/images/kerhotila1.jpg"><img src="/images/kerhotila1.jpg" /></a>

.. raw:: html

    <a href="/images/kerhotila2.jpg"><img src="/images/kerhotila2.jpg" /></a>

Labilla on käytettävissä työskentely- ja säilytystilaa, työvälineitä elektroniikan rakenteluun sekä puun ja muiden materiaalien työstämiseen. WC on käytettävissä talon porraskäytävässä. Tilan isolla sohvalla on mukava istua pitkät koodausrupeamat ja mikroaaltouuni, jääkaappipakastin sekä kahvinkeitin takaavat, ettei nälkä yllätä. Nurkan takaa löytyy myös kepab pizzeria, sekä noin 150m päästä K-market joka on auki joka päivä.

Työvälineisiin kuuluvat muunmuassa:

Elektroniikka ja sähkö:
=======================

1) Mittalaitteita:

   - 2-kanavainen digitaalinen oskilloskooppi (100 MHz)
   - Analogisia oskilloskooppeja (50-100 MHz)
   - Funktiogeneraattoreita
   - Oikosulkusuojattuja jännitelähteitä (myös säädettäviä)
   - Yleismittareita

2) Työkaluja:

   - Lämpötilasäädettävä juotin (tuttavallisemmin "kolvi")
   - Tinaimupistooli komponenttien irroittamiseen
   - Kuumailmajuotin
   - Leikkureita, kuorintapihtejä, ruuvimeisseleitä jne.

3) Materiaalia:

   - Tinaa ja juoksutinta (flux)
   - Ruuveja, pultteja
   - Kytkentäjohtoa sekä liittimiä omien kaapeleiden tekemiseen.
   - Paljon mittajohtoja sekä sekalainen, mutta kattava määrä elektroniikan peruskomponentteja.
   - Sähköromua, jota saa vapaasti purkaa ja hyödyntää.

Puun- ja metallintyöstö:
========================
1) Koneita:

   - Pylväsporakone
   - Vannesaha

2) Käsityökaluja:

   - Viilapenkki
   - Akkuruuvinväännin
   - Iskuporakone
   - Vasara
   - Puristimia
   - Käsi- ja jiirisaha
   - Metallisaha
   - Pihtejä, kiintoavaimia, ruuvimeisseleitä jne.
   
3) Mittalaitteita:

   - Työntömitta, rullamitta, metalliviivoittimia
   - Suorakulmia
   - Kulmamittoja
   - Vatupassi
   
4) Suojalaitteita:

   - Suojalaseja
   - Kuulosuojaimet
   - Käsineitä
   - Hengityssuojain

Muita materiaaleja:
===================

- Teippiä, tinaa, rautalankaa ja muita kiinnitystarpeita
- Epoksiliimaa, pikaliimaa, silikonia
- Erilaisia yleiskemikaaleja (isopropanoli, asetoni, tärpätti)

**Ja vaikka mitä muuta mitä tässä listassa ei ole erikseen mainittu!**
