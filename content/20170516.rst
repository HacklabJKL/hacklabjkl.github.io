Kerhoilta 16.5.: Minitesla
##########################

:date: 2017-05-16 21:17
:category: kerhoilta
:authors: Petteri Aimonen
:summary: Jännitystä iltaan toi Kiinan ihmemaasta saapunut minikokoinen Tesla coil, eli korkeajännitegeneraattori.

Miika oli hommannut eBaysta minikokoisen Tesla-coilin eli korkeajännitegeneraattorin.
Valmistaja lupaa tälle 15 watin tehoa ja 10 kilovoltin jännitettä, mutta näiden väitteiden todenmukaisuutta ei tarkistettu.

Sen sijaan totesimme että energiansäästölamppu syttyy näppärästi langattomalla sähköllä, ja oskilloskoopilla sai katsottua teslan taajuuden (4.2 MHz) ilman mittajohtoakin. Hacklabilaiset osoittivat tervettä kunnioitusta värkkiä kohtaan eikä kukaan uskaltautunut laittamaan kiinni kännykkäänsä sen audio inputtiin:

.. image:: /blogimg/20170516_tesla.jpg

Neon `aiemminkin nähty <kerhoilta-308-lohikaarme.html>`_ lohikäärmenaamari on edennyt karvapäällystysvaiheeseen. Turkissa on paljon trimmaamista ja harjaamista parhaan ulkonäön saamiseksi - onneksi itse lohikäärme suhtautui operaatioon keskivertokoiraa säyseämmin.

.. image:: /blogimg/20170516_lohikaarme.jpg

Hacklabilla on muuten nykyään hieman erinäköistä kuin ennen, koska tiloja on järjestelty uudelleen vastaamaan paremmin käyttöä:

.. image:: /blogimg/20170516_jarjestys.jpg


