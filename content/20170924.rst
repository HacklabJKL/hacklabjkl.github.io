Säätöpäivä 24.9.2017: CNC:n ekat liikkeet
#########################################

:date: 2017-09-24 21:17
:category: kerhoilta
:authors: Petteri Aimonen
:summary: Tänään saatiin ensimmäistä kertaa kaikki CNC:n akselit käyttökuntoon ja liikkeelle.

Vajaan vuoden kestäneessä CNC-projektissa saavutettiin tänään iso rajapyykki kun ensimmäistä kertaa kaikki akselit olivat käyttökunnossa ja konetta päästiin testaamaan tussilla piirtämällä:

.. image:: /blogimg/20170924_cnc.jpg

.. raw:: html
    
    <iframe width="560" height="315" src="https://www.youtube.com/embed/bSiLzEqyiec" frameborder="0" allowfullscreen></iframe>

Akselicouplerit matkaavat vielä kiinan postissa, joten stepperit ovat vielä toistaiseksi kiinni letkunpätkillä. Tämmöisillä patenteilla päästiin jo etukäteen vähän testailemaan, ja samalla voi paremmalla mielellä laittaa seuraavat osat tilaukseen.

.. image:: /blogimg/20170924_coupler.jpg

Vielä täytyy hommata itse jyrsin. Harkinnassa on `Makita RT0701C <https://www.makitatools.com/products/details/RT0701C>`_ josta ainakin Shapeokon forumeilla on ollut hyviä arvosteluja. Lisäksi X- ja Y-akseleille tulee kullekin vielä toinen trapetsiruuvi lisäämään vääntöjäykkyyttä, ja nämä tarvitsevat stepperit.

LinuxCNC:n konffissa riittää myös vielä ihmeteltävää, ainakin steps per millimeter pitää laskea oikeaksi arvoksi ja kiihtyvyydet testata.

