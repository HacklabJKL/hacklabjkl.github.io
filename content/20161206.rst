Kuvia syksyn kerhoilloista
##########################

:date: 2016-12-06 21:17
:category: kerhoilta
:authors: Petteri Aimonen
:summary: Syksyn mittaan on puuhattu monenlaista, mm. antenniasennuksia.

Syksyn mittaan Hacklabilla on puuhattu monenlaista.

Ensimmäisten pakkasten myötä oli tarpeen lisäeristää varauloskäynnin luukkua, sitä kun ei saa kokonaan kiinni antennijohtojen vuoksi. Onneksi pala Finnfoamia kulkee näppärästi vaikka polkupyörällä:

.. image:: /blogimg/201610_finnfoam1.jpg

.. image:: /blogimg/201610_finnfoam2.jpg

Kävimme myös Suomen käsityön museon Late Nights -tapahtumassa esittelemässä hacklabia. Paikalla olikin runsaasti vaihto-opiskelijoita jotka olivat erittäin kiinnostuneita laitteista, vaikkeivat ehkä suoraan olleetkaan hacklabin tyypillistä kohdekuntaa. Tällä tavalla ainakin levitetään tietoa hacklab-toiminnan olemassaolosta, jos nyt mitään jäsenryntäystä ei olekaan odotettavissa. Kuvassa Osmo esittelee 3D-tulostettua kappaletta, yleisö on rajattu yksityisyyssyistä pois:

.. image:: /blogimg/201610_museo.jpg

Mio rakensi puutavarasta ja parista kalustepyörästä liikuteltavan telineen mittajohdoille:

.. image:: /blogimg/201610_johtoteline.jpg

Eetu vaihtamassa näytön virtalähdekortin kondensaattoreita:

.. image:: /blogimg/201610_konkkia.jpg

Joni asentaa näytönohjainta jämäosista koottuun PC:hen. Pieniä mahtumisongelmia oli epästandardista kotelosta johtuen oli havaittavissa ja niitä ratkottiin rautasahalla.

.. image:: /blogimg/201610_pc.jpg

Henrikin tulostinprojekti on loppusuoralla - ehkä jo kohta päästään kokeilemaan ensimmäisiä tulosteita?

.. image:: /blogimg/201610_printteri.jpg

Marraskuun tuiskuista huolimatta Vili, Miika ja Joel saivat radiolinkin antennit asennettua katolle. Yhteys Laajavuoren torniin toimii jo, mutta radioamatöörien tilalla sekä internet-linkin puolella tarvitaan vielä asennustöitä.

.. image:: /blogimg/201611_antennit1.jpg

.. image:: /blogimg/201611_antennit2.jpg

Sandrolla on käynnissä mielenkiintoinen CNC-jyrsinprojekti. Raiteiksi on tulossa 50x50 mm teräsputkea ja kelkat on rakennettu itse skeittilaudan pyöristä. Suhteellisen yksinkertaisesta rakenteesta huolimatta ainakin kelkkojen tukevuus on jo hyvin lupaavalla tasolla.

.. image:: /blogimg/201611_cnckelkka.jpg

Ja loppukevennyksenä, Eetu oli saanut käsiinsä aidot Valtion Rautateiden virtuaalitodellisuuslasit. Näillä sopii sitten katsella maisemia jos juna sattuu jämähtämään asemalle; liikkuvaan junaan ei välttämättä youtube vieläkään kanna.

.. image:: /blogimg/201611_vr1.jpg

.. image:: /blogimg/201611_vr2.jpg


