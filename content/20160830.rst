Kerhoilta 30.8.: Lohikäärme
###########################

:date: 2016-08-30 21:17
:category: kerhoilta
:authors: Petteri Aimonen
:summary: Tänään labilla tehtiin mm. lohikäärmenaamaria, johon ei tosin ehdotuksista huolimatta kuitenkaan ole tulossa liekinheitintä.

Hacklabin mekaniikkapuolta on haitannut pöytien huojuminen. Suunnitteilla on ollut rakentaa puurunkoinen kunnon viilauspöytä, mutta `paikallisen protopajan <http://proto-kk.fi/>`_ poistomyynnistä löytyikin tukeva metallirunkoinen tapaus. Uusi pöytä on kuvassa vasemmalla ja kirjoittaja itse pöydän alla viimeistelemässä kiinnitystä seinään:

.. image:: /blogimg/20160830-poyta.jpg

Tuntuisi ainakin toistaiseksi varsin tukevalta, ja seinään se on kiinnitetty puukappaleen kautta jotta pysyisi toivottavasti jatkossakin hyvin paikallaan. Ruuvipenkki vielä puuttuu, mutta ensialkuun vaikkapa `Puuilon halvin versio <https://www.puuilo.fi/epages/puuilo.sf/fi_FI/?ObjectPath=/Shops/2014011303/Products/10090635>`_ voisi hyvinkin riittää.

Samasta myynnistä matkaan tarttui myös hiljaiseksi mainostettu kompressori, jonka ääni tosiaan on varsin miellyttävä:

.. image:: /blogimg/20160830-kompressori.jpg

Illan projekteja oli mm. jostain löytyneiden ledimatriisinäyttöjen ihmettely, ja oma edelleen jatkuva säätöni Pandaboardin kanssa. Viimeksi päivitin sen Ubuntu 16.04:ään, jonka jälkeen kerneliä ei enää huvittanut bootata. No, ostin eurolla sarjaporttiadapterin ebaysta, mutta se osoittautuikin CH340-(klooni?)pohjaiseksi värkiksi joka ei Linux-ajurien kanssa suostunut toimimaan oikein. No, virtuaalikoneessa Windowsin alla tämäkin ongelma ratkesi, mutta uutta kerneliä en vielä saanut toimimaan.

Erikoisin projekti oli kuitenkin paperimassainen lohikäärmenaamari. Kuten arvata saattaa, ehdotuksia liekinheittimen integroimiseksi sateli useammaltakin taholta. Jostain syystä ne eivät naamarin pukijaa erityisemmin houkutelleet..

.. image:: /blogimg/20160830-lohikaarme.jpg

PS. Hacklabin väki ei ole muuttunut yhtään sen kieroutuneemmaksi kuin ennenkään, vaan Osmo testaili kalansilmäobjektiiviaan.
