Kerhoilta 19.7.: Näkymiä katolta
################################

:date: 2016-07-19 21:17
:category: kerhoilta
:authors: Petteri Aimonen
:summary: Kerhoillat ovat jatkuneet tasaista tahtia, vaikka blogin kirjoittaja onkin lomaillut muualla. Tänään olikin tavallista jännempää toimintaa, kun Vili ja Miika kiipesivät katolle katsomaan mahdollista antennin paikkaa.

Kerhoillat ovat jatkuneet tasaista tahtia, vaikka blogin kirjoittaja onkin lomaillut muualla. Tänään olikin tavallista jännempää toimintaa, kun Vili ja Miika kiipesivät katolle katsomaan mahdollista antennin paikkaa.

Vaikka Hacklab onkin maan sisässä, on kerrostalo yksi lähialueen korkeimmista. Radioamatöörien puolelta nousi idea, että sitä voisi käyttää linkkipisteenä heidän kerhotilansa ja Laajavuoren maston välillä:

.. image:: /blogimg/20160719-kartta.png

Sivuvaikutuksena labille saataisiin nopeampi netti, ja onhan tuo nyt vähintäänkin 20 dB hienompi kuin joku perus 4G :)

Valmistelua varten radioamatöörien puolelta Vili tuli katsomaan asennuspaikkaa katolta, ja Miikakin kiipesi apumieheksi mukaan. Turvavarusteet ja osaaminen Vilillä on jo työnkin puolesta, joten tippumista ei tarvinnut pelätä.

Maisemat katolta ainakin ovat komeat:

.. image:: /blogimg/20160719-panoraama.jpg

`Isompana </blogimg/20160719-panoraama.jpg>`_

Näkyvyys Laajavuoreen osoittautui hyväksi ja yhteisantennitolpassakin on tilaa asennukseen, joten homma pääsee etenemään pidemmälle suunnittelussa.

Samaan aikaan sisätiloissa kalustettiin sähkökaappia labille, jos jossain kohtaa sinne saataisiin vedettyä järeämmät sähköt kuin nykyinen 1x10A. Tarkoitus laittaa automaattisulakkeilla ja vikavirtasuojilla varustettu jakokeskus suoraan meidän omiin tiloihin, jolloin jos suojat napsahtavat niin ei ole pitkä matka palauttamaan sähköjä.

