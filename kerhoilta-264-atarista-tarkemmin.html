<!DOCTYPE html>
<html lang="fi">
<head>
          <title>HacklabJKL</title>
        <meta charset="utf-8" />
        <link href="http://jyvaskyla.hacklab.fi/feeds/all.atom.xml" type="application/atom+xml" rel="alternate" title="HacklabJKL Full Atom Feed" />
        <link href="http://jyvaskyla.hacklab.fi/feeds/kerhoilta.atom.xml" type="application/atom+xml" rel="alternate" title="HacklabJKL Categories Atom Feed" />




</head>

<body id="index" class="home">
        <header id="banner" class="body">
                <h1><a href="http://jyvaskyla.hacklab.fi/">HacklabJKL <strong></strong></a></h1>
        </header><!-- /#banner -->
        <nav id="menu"><ul>
            <li><a href="http://jyvaskyla.hacklab.fi/pages/yhteystiedot.html">Yhteystiedot</a></li>
            <li><a href="http://jyvaskyla.hacklab.fi/pages/kerhotila.html">Kerhotila</a></li>
            <li><a href="http://jyvaskyla.hacklab.fi/pages/jasenyys.html">Jäsenyys</a></li>
            <li><a href="http://jyvaskyla.hacklab.fi/pages/yhdistys.html">Yhdistys</a></li>
        </ul></nav><!-- /#menu -->
<section id="content" class="body">
  <header>
    <h2 class="entry-title">
      <a href="http://jyvaskyla.hacklab.fi/kerhoilta-264-atarista-tarkemmin.html" rel="bookmark"
         title="Permalink to Kerhoilta 26.4.: Atarista tarkemmin">Kerhoilta 26.4.: Atarista tarkemmin</a></h2>
 
  </header>
  <footer class="post-info">
    <abbr class="published" title="2016-04-26T21:17:00+03:00">
      Ti 26 Huhtikuu 2016
    </abbr>
    <address class="vcard author">
      By           <a class="url fn" href="http://jyvaskyla.hacklab.fi/author/petteri-aimonen.html">Petteri Aimonen</a>
    </address>
  </footer><!-- /.post-info -->
  <div class="entry-content">
    <p>Tänään Joel esitteli muutaman viimeviikon Atari-säätöjä tarkemmin. Atariin ei ole vielä sopivaa kiintolevyä löytynyt, ilmeisesti väylänä on SCSI mutta levyn koolle on omat rajansa ja liitinkin tavallista omaperäisempi piikkirima. Sen sijaan Atari on saatu pyörimään verkkokiintolevyltä!</p>
<img alt="" src="/blogimg/20160426_interlnk.jpg" />
<p>Atarin ja PC:n välissä on ristiinkytketty rinnakkaisporttikaapeli. Atarin puolelle on asennettu Microsoft Interlink, joka emuloi levyasemaa rinnakkaisportin yli. PC:llä QEMUssa pyörii Interlink server, jota kautta Atari pääsee käsiksi useiden satojen megatavujen levyasemaan. Tänne on myös helppo ladata netistä ohjelmia.</p>
<img alt="" src="/blogimg/20160426_bubble.jpg" />
<p>Bubblebobblen melodia on jo tullut tutuksi. Myös Windows 3.0 on Atarille asennettu, ja tämän illan jälkeen varmaan myös Excel 2.0. Voipahan ainakin testata, aukeavatko tiedostot vielä uusimmalla Excelillä.</p>
<p>Toisaalla tutkittiin Osmon Asus Zenbook UX32VD -läppäriä, joka on lakannut lataamasta akkuaan. Tätä potilasta on hoidettu jo ennenkin - koko saaga alkoi mekaanisesti hajonneesta virtaliittimestä, mutta jostain syystä pelkkä virtaliittimen vaihtaminen ei ongelmia korjannut. Päinvastoin, latauksen pätkiminen on hiljalleen pahentunut, ja yksi powerikin on tyystin lakannut toimimasta.</p>
<p>Tänään mittailtiin jälleen latauksen toimintaa eri jännitteillä, ja ilmeisesti nostamalla powerin jännite 20V:iin normaalista 19V:stä, toimii lataus ainakin toistaiseksi. Tosin vika on selvästi läppärin eikä powerin päässä, koska oman samanlaisen Zenbookini poweri antaa kuormitettuna vain 17 volttia ja lataa silti aivan hyvin. Ehkäpä Osmon koneesta on jokin fetti puoliksi palanut.. toivotaan että kärähtää kokonaan ja päästään vaihtamaan!</p>
<img alt="" src="/blogimg/20160426_lappari.jpg" />
<p>Mio oli tuonut stereomikroskooppinsa labille, ja sillä ihmeteltiin nurkissa pyörinyttä EPROMia. Hienoltahan se näytti, ja mikroskooppikin on varsin vakuuttava ollakseen ilmainen löytö kerrostalon vaihtohuoneesta:</p>
<img alt="" src="/blogimg/20160426_mikroskooppi.jpg" />
<img alt="" src="/blogimg/20160426_mikroskooppi2.jpg" />
<p>PS. Kerhotila-sivulla on nyt uudet panoraamakuvat kerhotilasta.</p>

  </div><!-- /.entry-content -->
</section>
        <footer id="contentinfo" class="body">
                <address id="about" class="vcard body">
                Proudly powered by <a href="http://getpelican.com/">Pelican</a>,
                which takes great advantage of <a href="http://python.org">Python</a>.
                </address><!-- /#about -->
        </footer><!-- /#contentinfo -->
</body>
</html>