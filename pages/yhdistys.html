<!DOCTYPE html>
<html lang="fi">
<head>
        <title>Yhdistys</title>
        <meta charset="utf-8" />
        <link href="http://jyvaskyla.hacklab.fi/feeds/all.atom.xml" type="application/atom+xml" rel="alternate" title="HacklabJKL Full Atom Feed" />
</head>

<body id="index" class="home">
        <header id="banner" class="body">
                <h1><a href="http://jyvaskyla.hacklab.fi/">HacklabJKL <strong></strong></a></h1>
        </header><!-- /#banner -->
        <nav id="menu"><ul>
            <li><a href="http://jyvaskyla.hacklab.fi/pages/yhteystiedot.html">Yhteystiedot</a></li>
            <li><a href="http://jyvaskyla.hacklab.fi/pages/kerhotila.html">Kerhotila</a></li>
            <li><a href="http://jyvaskyla.hacklab.fi/pages/jasenyys.html">Jäsenyys</a></li>
            <li class="active"><a href="http://jyvaskyla.hacklab.fi/pages/yhdistys.html">Yhdistys</a></li>
        </ul></nav><!-- /#menu -->
    <h1>Yhdistys</h1>
    

    <p><a class="reference external" href="http://yhdistysrekisteri.prh.fi/pertied.htx?kieli=1&amp;reknro=206452">Hacklab Jyväskylä ry</a> on perustettu vuonna 2011. Yhdistys on nimensä mukaisesti <a class="reference external" href="http://hacklab.fi/">hacklab</a>, eli tila jossa on mahdollisuus toteuttaa hyvin laajasti erilaisia teknisiä ja taiteellisia harrastuksia, sekä ihan vain tavata samanhenkistä väkeä.</p>
<div class="section" id="saannot">
<h2>Säännöt</h2>
<ol class="arabic simple">
<li>Yhdistyksen nimi on Hacklab Jyväskylä ja sen kotipaikka on Jyväskylä.</li>
<li>Yhdistyksen tarkoituksena on edistää Jyväskylän alueella ohjelmointi ja elektroniikkaharrastusta. Tarkoituksensa toteuttamiseksi yhdistys tarjoaa tilat ja järjestää tapahtumia jäsenille. Toimintansa tukemiseksi yhdistys kerää jäsenmaksua jäseniltä ja tukea paikallisilta yrityksiltä.</li>
<li>Yhdistykseen jäseneksi voi liittyä jokainen, joka hyväksyy yhdistyksen tarkoituksen ja säännöt. Jäsenyys on toistaiseksi voimassa oleva hyväksymisestä. Jäsenet hyväksyy hakemuksesta yhdistyksen hallitus.</li>
<li>Jäsenellä on oikeus erota yhdistyksestä ilmoittamalla siitä kirjallisesti hallitukselle tai sen puheenjohtajalle taikka ilmoittamalla erosta yhdistyksen kokouksessa merkittäväksi pöytäkirjaan. Hallitus voi erottaa jäsenen yhdistyksestä, jos jäsen on jättänyt erääntyneen jäsenmaksunsa maksamatta tai muuten jättänyt täyttämättä ne velvoitukset, joihin hän on yhdistykseen liittymällä sitoutunut tai on menettelyllään yhdistyksessä tai sen ulkopuolella huomattavasti vahingoittanut yhdistystä tai ei enää täytä laissa taikka yhdistyksen säännöissä mainittuja jäsenyyden ehtoja. Mikäli jäsenmaksu myöhästyy yli 2 kuukautta, peritään maksumuistuksista 5 euron suuruinen muistutusmaksu. Maksumuistuksen voi lähettää 2 viikon päästä maksun eräpäivästä ja vain kerran kuukaudessa.</li>
<li>Jäseniltä perittävän liittymismaksun ja vuotuisen jäsenmaksun suuruudesta päättää vuosikokous.</li>
<li>Yhdistyksen asioita hoitaa hallitus, johon kuuluu vuosikokouksessa valitut puheenjohtaja ja 4-6 muuta varsinaista jäsentä. Hallituksen toimikausi on vuosikokousten välinen aika. Hallitus valitsee keskuudestaan varapuheenjohtajan sekä ottaa keskuudestaan tai ulkopuoleltaan sihteerin, rahastonhoitajan ja muut tarvittavat toimihenkilöt. Hallitus kokoontuu puheenjohtajan tai hänen estyneenä ollessaan varapuheenjohtajan kutsusta, kun he katsovat siihen olevan aihetta tai kun vähintään puolet hallituksen jäsenistä sitä vaatii. Hallitus on päätösvaltainen, kun vähintään puolet sen jäsenistä, puheenjohtaja tai varapuheenjohtaja mukaanluettuna on läsnä. Äänestykset ratkaistaan yksinkertaisella äänten enemmistöllä. Äänten mennessä tasan ratkaisee puheenjohtajan ääni, vaaleissa kuitenkin arpa.</li>
<li>Yhdistyksen nimen kirjoittaa hallituksen puheenjohtaja, varapuheenjohtaja, sihteeri ja hallituksen varsinaisetjäsenet, kaksi yhdessä.</li>
<li>Yhdistyksen tilikausi on kalenterivuosi. Tilinpäätös tarvittavine asiakirjoineen ja hallituksen vuosikertomus on annettava toiminnantarkastajille/tilintarkastajille viimeistään kuukausi ennen vuosikokousta. Toiminnantarkastajien/tilintarkastajien tulee antaa kirjallinen lausuntonsa viimeistään kaksi viikkoa ennen vuosikokousta hallitukselle.</li>
<li>Yhdistyksen vuosikokous pidetään vuosittain hallituksen määräämänä päivänä tammi-toukokuussa. Ylimääräinen kokous pidetään, kun yhdistyksen kokous niin päättää tai kun hallitus katsoo siihen olevan aihetta tai kun vähintään kymmenesosa (1/10) yhdistyksen äänioikeutetuista jäsenistä sitä hallitukselta erityisesti ilmoitettua asiaa varten kirjallisesti vaatii. Kokous on pidettävä kolmenkymmenen vuorokauden kuluessa siitä, kun vaatimus sen pitämisestä on esitetty hallitukselle. Yhdistyksen kokouksissa on jokaisella jäsenellä yksi ääni. Yhdistyksen kokouksen päätökseksi tulee, ellei säännöissä ole toisin määrätty, se mielipide, jota on kannattanut yli puolet annetuista äänistä. Äänten mennessä tasan ratkaisee kokouksen puheenjohtajan ääni, vaaleissa kuitenkin arpa.</li>
<li>Hallituksen on kutsuttava yhdistyksen kokoukset koolle vähintään seitsemän vuorokautta ennen kokousta jäsenille postitetuilla kirjeillä, yhdistyksen kotipaikkakunnalla ilmestyvässä sanomalehdessä tai sähköpostitse.</li>
<li>Yhdistyksen vuosikokouksessa käsitellään seuraavat asiat:<ol class="loweralpha">
<li>kokouksen avaus</li>
<li>valitaan kokouksen puheenjohtaja, sihteeri,kaksi pöytäkirjantarkastajaa ja tarvittaessa kaksi ääntenlaskijaa</li>
<li>todetaan kokouksen laillisuus ja päätösvaltaisuus</li>
<li>hyväksytään kokouksen työjärjestys</li>
<li>esitetään tilinpäätös, vuosikertomus ja toiminnantarkastajien/tilintarkastajien lausunto</li>
<li>päätetään tilinpäätöksen vahvistamisesta ja vastuuvapauden myöntämisestä hallitukselle ja muille vastuuvelvollisille</li>
<li>vahvistetaan toimintasuunnitelma, tulo- ja menoarvio sekä liittymis- ja jäsenmaksun suuruus</li>
<li>valitaan hallituksen puheenjohtaja ja muut jäsenet</li>
<li>valitaan yksi tai kaksi toiminnantarkastajaa ja varatoiminnantarkastajaa taikka yksi tai kaksi tilintarkastajaa ja varatilintarkastajaa</li>
<li>käsitellään muut kokouskutsussa mainitut asiat.</li>
</ol>
</li>
<li>Mikäli yhdistyksen jäsen haluaa saada jonkin asian yhdistyksen vuosikokouksen käsiteltäväksi, on hänen ilmoitettava siitä kirjallisesti hallitukselle niin hyvissä ajoin, että asia voidaan sisällyttää kokouskutsuun.</li>
<li>Päätös sääntöjen muuttamisesta ja yhdistyksen purkamisesta on tehtävä yhdistyksen kokouksessa vähintään kolmen neljäsosan (3/4) enemmistöllä annetuista äänistä. Kokouskutsussa on mainittava sääntöjen muuttamisesta tai yhdistyksen purkamisesta. Yhdistyksen purkautuessa käytetään yhdistyksen varat yhdistyksen tarkoituksen edistämiseen purkamisesta päättävän kokouksen määräämällä tavalla. Yhdistyksen tullessa lakkautetuksi käytetään sen varat samaan tarkoitukseen</li>
</ol>
</div>


        <footer id="contentinfo" class="body">
                <address id="about" class="vcard body">
                Proudly powered by <a href="http://getpelican.com/">Pelican</a>,
                which takes great advantage of <a href="http://python.org">Python</a>.
                </address><!-- /#about -->
        </footer><!-- /#contentinfo -->
</body>
</html>