<!DOCTYPE html>
<html lang="fi">
<head>
          <title>HacklabJKL</title>
        <meta charset="utf-8" />
        <link href="http://jyvaskyla.hacklab.fi/feeds/all.atom.xml" type="application/atom+xml" rel="alternate" title="HacklabJKL Full Atom Feed" />
        <link href="http://jyvaskyla.hacklab.fi/feeds/kerhoilta.atom.xml" type="application/atom+xml" rel="alternate" title="HacklabJKL Categories Atom Feed" />




</head>

<body id="index" class="home">
        <header id="banner" class="body">
                <h1><a href="http://jyvaskyla.hacklab.fi/">HacklabJKL <strong></strong></a></h1>
        </header><!-- /#banner -->
        <nav id="menu"><ul>
            <li><a href="http://jyvaskyla.hacklab.fi/pages/yhteystiedot.html">Yhteystiedot</a></li>
            <li><a href="http://jyvaskyla.hacklab.fi/pages/kerhotila.html">Kerhotila</a></li>
            <li><a href="http://jyvaskyla.hacklab.fi/pages/jasenyys.html">Jäsenyys</a></li>
            <li><a href="http://jyvaskyla.hacklab.fi/pages/yhdistys.html">Yhdistys</a></li>
        </ul></nav><!-- /#menu -->
<section id="content" class="body">
  <header>
    <h2 class="entry-title">
      <a href="http://jyvaskyla.hacklab.fi/kerhoilta-124-nettipulmat-vihdoin-ratkottu.html" rel="bookmark"
         title="Permalink to Kerhoilta 12.4.: nettipulmat vihdoin ratkottu">Kerhoilta 12.4.: nettipulmat vihdoin ratkottu</a></h2>
 
  </header>
  <footer class="post-info">
    <abbr class="published" title="2016-04-12T21:17:00+03:00">
      Ti 12 Huhtikuu 2016
    </abbr>
    <address class="vcard author">
      By           <a class="url fn" href="http://jyvaskyla.hacklab.fi/author/petteri-aimonen.html">Petteri Aimonen</a>
    </address>
  </footer><!-- /.post-info -->
  <div class="entry-content">
    <p>Joskus on hakkerinkin alennuttava valmiisiin ratkaisuihin. Kun lainaan ja lahjoituksina haalituista palasista ei toimivaa 4G-yhteyttä lukuisista yrityksistä huolimatta saatu rakennettua, päädyimme ostamaan Verkkokauppa.comin <a class="reference external" href="https://www.verkkokauppa.com/fi/product/11911/gvdff/TP-LINK-TL-MR6400-LTE-modeemi-ja-WiFi-tukiasema-kaksoisanten">paketin</a>. Tähän kuuluu sekä 4G-WLAN-reititin että ulkoantenni 160e hintaan.</p>
<img alt="" src="/blogimg/20160412_netti.jpg" />
<p>Tällä yhteys lähtikin kivasti pelaamaan, ja sijainniltaan hankalalla sisäpihallakin nopeudeksi tuli siedettävä 15 Mbps alas ja 10 Mbps ylös. 4G:n tapaan nopeus luultavasti vaihtelee sekä sään että käyttäjämäärien mukaan, joten täytyy seurata miten se riittää tarpeisiin. Vähän verkkopiuhaa vetämällä on mahdollisuus laittaa antenni rakennuksen toisellekin puolelle paremman näkyväisyyden ääreen.</p>
<p>Jussi on saanut 3D-tulostimensa muuton jäljiltä kasaan:</p>
<img alt="" src="/blogimg/20160412_tulostelu.jpg" />
<p>Nyt tulostettavana oli mäntiä RC-auton iskunvaimentimiin:</p>
<img alt="" src="/blogimg/20160412_manta.png" />
<p>Ideana on että mäntä päästää enemmän ilmaa lävitseen iskunvaimentimen puristuessa kasaan kuin palautuessa. Tällä tavalla värähtelyt vaimenevat nopeammin töyssyjen jälkeen eikä auto jää pomppimaan.
Tulostusjälki 0.25 mm kärjellä näytti varsin hyvältä, joskin extruuderin ratas hieman hyppii ohuen kärjen suurten vastusvoimien vuoksi.</p>
<p>Itsekin ehdin viimein myös omien projektieni pariin. Rakenteilla on nopeampi karamoottori CNC-jyrsimeeni, ja pohjana RC-moottori johon on vaihdettu paremmat laakerit. Harmillisen oikosulun seurauksena nopeudensäätimen Atmega kuitenkin kärähti, joten labin kuumailmapuhallin pääsi hyvään käyttöön piiriä vaihtaessa. Etualalla näkyy mustana neliönä irrotettu piiri, sekä alumiiniteipin jämät jotka olivat suojaamassa loppua piirilevyä lämmöltä:</p>
<img alt="" src="/blogimg/20160412_kolvailua.jpg" />

  </div><!-- /.entry-content -->
</section>
        <footer id="contentinfo" class="body">
                <address id="about" class="vcard body">
                Proudly powered by <a href="http://getpelican.com/">Pelican</a>,
                which takes great advantage of <a href="http://python.org">Python</a>.
                </address><!-- /#about -->
        </footer><!-- /#contentinfo -->
</body>
</html>